{"id":0,"code":"14008114.html","title":"第20章 建元以来侯者年表","latest_chapter_name":"正文 第129章 太史公自序","xiao_shuo_code":"21489","content":"\u003cbr/\u003e\u003cbr/\u003e太史公曰：匈奴绝和亲，攻当路塞；闽越擅伐，东瓯请降。二夷交侵，当盛汉之隆，以此知功臣受封侔於祖考矣。何者？自《诗》、《书》称三代“戎狄是膺，荆荼是征”，齐桓越燕伐山戎，武灵王以区区赵服单于，秦缪用百里霸西戎，吴楚之君以诸侯役百越。况乃以中国一统，明天子在上，兼文武，席卷四海，内辑亿万之众，岂以晏然不为边境征伐哉！自是后，遂出师北讨强胡，南诛劲越，将卒以次封矣。","cnt":0,"sort":14008114,"author":"司马迁","prev":"14008113.html","next":"14008115.html","book_title":"史记","updateTimeFmt":"2024-03-30 12:32:58","category":"都市小说"}